---
title: Spo 3
date: 2026-02-11T14:38:00.000+03:00
---
Yer yer aksak ve sıkkın… Yer yer eski… Güzel günler. İnanmak ve toprağı avuçlamak… Kavurucu güneş, keşkesiz dünya, keşifsiz rüya… Uyuşturucu… Bir bakıma kavuşturucu. Bir hayaleti avutmak. Bir şeyleri unutmak… Yer yer uyutmak, benliğini, kişiliğini… Ulu orta söylenmek, söylemek, söyleyememek, aksetmek… Yer yer oyalanmak… Konuşan hayalet ki, yaradan ve kahreden… Bir şeyleri unutmak, yer yer unutmamak… Sabah saatleri… Canlanan hayalet… Uyuşmak yeniden… Beyin törpüsü hayat. Bilememek… Yer yer reddetmek ve kavurucu güneş… Utanmak… Hayalet akşam yemekleri, haşlanmış ego biftekleri… Yer yer yarımlık hissi, yer yer sinir krizleri ve vazgeçmek her şeyden, güneşli bir Salı sabahı vazgeçmek beyninin içinden, vazgeçmek derinlerden, vazgeçmek bir şeylerden ve yarattığım her şeyden…

Yer yer…

Tanrım ben bir şeyi unuttum ama neyi?
