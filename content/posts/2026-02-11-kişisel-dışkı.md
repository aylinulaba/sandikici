---
title: Kişisel Dışkı
date: 2026-02-11T14:31:00.000+03:00
---
Özne, küçük düşmüş bir nesnedir. Gözüm ışığın, rengin kadavrasıdır. Burnum, gerçekdışı oldukları kanıtlandıktan sonra, korkulardan kalan tek şeydir. Elim, tutulan şeyin varlığını çürütür. Öyleyse bilgi sorunu, tarihe aykırılıktan doğar. Bu aykırılık, aralarındaki gizemli ilişkiyi ortaya çıkarmak istediği özneyle nesnenin eşzamanlılığını içerir. Oysa nesne ile özne bir arada var olamazlar, çünkü ikisi de önce gerçek hayatın içine sokulmuş, sonra da ıskartaya ayrılmış olan aynı şeylerdir. Ay’ın kişisel dışkısıdır.
