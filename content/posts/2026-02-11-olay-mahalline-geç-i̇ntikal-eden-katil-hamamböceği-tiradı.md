---
title: Olay Mahalline Geç İntikal Eden Katil Hamamböceği Tiradı
date: 2026-02-11T14:22:00.000+03:00
---
Soprano vokal tadında sevdim seni.

Olay mahalline geç intikal eden katil bir hamamböceği gibi…

Yok ettim tüm delilleri!

Ah! İltihaplı bir şırınganın içine hapsolmuş, çirkef bir uyuşturucu gibi…

Kristallenmiş dudaklarıma ölü solucanlar sunarken,

Ah ben! Hiçbir tedaviye cevap vermiyorum artık, ah ben!

Sümüklü böceklere cevap vermiyorum.

Geceye cevap vermiyorum!

Ah ben, olay mahalline geç intikal eden katil bir hamamböceği…

Ölü kelebekler okşuyor avuçlarımı…

Ruhum ve bedenim arasındaki zaman farkı kapanmıyor bir türlü.

Eve döndüğümde ölü buluyorum seni.

Ciğerlerin etle, zehirle seferber, yeniş düşmüş bir peygamber gibi, felç bir ıstakoz gözlerinde…

Ah ben! Sloganını yitirmiş bir militan, ah ben!

Olay mahalline geç intikal eden katil bir hamam böceği!

Ölü solucanlar kemiriyor dudaklarımı…
