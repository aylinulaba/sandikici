---
title: Ağıt
date: 2026-02-11T14:28:00.000+03:00
---
\-115

“Kusacağın boku yemeyeceksin” dedi,

Ağzındaki angaryalardan kurtulurken suç.

\-105

Olası harf dizilimlerinde sigara yanığı adımız,

Fotoğrafını sakla ve bu gece sus.

Bunun altında bir Kasım yatar çünkü, en olmadı kırmızı!

Nimetten sanılmış her beşerde ve

Bir bütünün yedek parçalarında

Egzistansiyalizm küstah, bak…

Bak, bizi tutuklayacaklar.

Ellerimizi kamuya açacaklar ve tüm afişlerde,

‘Kursakta yer etmiş sayı konçertolarını

İrrasyonel kılmak,

İnsanlığımızın en hakiki görevidir!’

Yazacak.

İnsanlık, sebze ve hormon tedavisi…

\-114

Sorulur: Patates baskısı vücutlardan kaçanlar kimlerdir?

Sorulur: ‘Sistem’ desek, bizi rahat bırakırlar mı?

Bilinir ve susulur.

\-97 32

Ama… ama!

Aramıza aldığımız bu inkar, hayatı galip kılar

Ve üçüncü sayfa haberlerinde

Bir kelebeğin maganda kurşunuyla nasıl can verdiğini gözlemleyebiliriz biz.

\-104

De ki:

“Ne bu rölativite,

Salıncağın bizi uzay yolculuğuna kombine yapacağını kesin kılar,

Ne de bir kelebeğin maganda kurşunuyla ölmeyeceğini.”

\-101

Sus ki;

Nöroloji, gizliden gizliye güttüğümüz tanrı kanıtlamalarına

Suikast düzenlemesin.

\-110 100

Çünkü,

Biz oturmuş, yın en dolun kısmına,

İki tarafı da çocukluğuna götüren bir sarkaçtan laf açıyoruz…

Onlar kalkıyor, kayıp ilanlarındaki adlarımızı

Morg defterlerine işliyorlar gizli gizli.

“Ben sana demiştim” tarzı cümleler salt zikir olarak kullanılıyor şimdilerde,

‘Özgür istenç’ zaman aşımından düşüyor, bak.

Viyana Ekolü de öyle…
