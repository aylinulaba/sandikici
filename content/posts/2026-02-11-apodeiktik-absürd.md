---
title: Apodeiktik Absürd
date: 2026-02-11T14:41:00.000+03:00
---
– Neşeli Robot Üretimi

Ekselansları modern. Kalıp altı satışlarda ince yapılı atom. Klas bir hayat sür nevermore. Kaldığın an sona dek. Kabarık deliklerden çık ve fışkır yeryüzüne; yapı. Zehirli mantarlar gibi bit. Seferber ol cümleoğlu. Seferber ol. Seferber. Gözlerini yum, tenini yırtarsak. Gözlerini yum. Hisset. Sinek ısırığı gibi olacak, öyle değil mi Sokrat?

Foseptik eksenli bir dizi hayat. Suratları olmayan milyar insan. Bu dünyayı size en realistimiz sundu, durup seyrettik. En realistimiz karar verdi bu yasalara. O üretti. En realist bir hayalperest. En katınız bir uyum, bir kolay, bir deney hayatınız. Sıra sıra oynadığımız bir zihin oyunusunuz, abartıyorsunuz. Abartıyorsunuz.

Kınınız kılıcınızı doğrar. Doğrulamaz eksen kaymalarınız. Ektiğin sen tohumlarını kim toplar bu evrende? Bu evlerde ne peşin hüküm, ne kıyas, ne de eşitçilik zırvaları… Bu evlerde bir sen, bir ben, bir de ab-ı hayat. Kurları kaçırılmış zamane toplantıları yama. Elini eteğinden çek dünya, incilerin sahte. Sindirilmiş bir ölüm orucu dışkılıyoruz. Dışlanıyoruz. Abartıyoruz.

– Kelimelerin İllüzyonu İle Kanaat İmalatı İnşa Etmek

Sol açıktan toprak kaymaları var ensende. Derin bir etin var, cümleler yok oluşu sollar. Kollar fazla asimetrik tüm partilerde. Yayılmacı bir din en sırsız sırıtış misali mide kaldırıcı durur bazen. Sistematik olarak atom değiştirir canlılar. Bunu biliyor muydun?

Yahu Hobbes, kurdun iyisi içkiyle içilen. İçkiyle şişen, midende patlayan. Bir tane daha çek. Aynısından. Aynı görünenden. Daha dolgun. Daha şişkin. Zaten 12’den sonra bütün içkiler şarap olacak. Zaten 12’den sonra bütün şaraplar saçlarına dolacak. Büyü bozulduğunda kül kedisi, saçların şarap kalacak.

Kıyımların bekaret kanı var dillerde. Hangi odalardır hafızaları silinmeyen? Hangi paralar tüttürmüş bugünkü hasılatı? Tedavül zorda kalırsa, kendi kendini kaldırır mı? Kandırır mı gerçek bellediklerin? Abartıyorlar.

Pek bir farkı yok çocuk çığlıklarıyla parti çığlıkları arasında. Sığınmak gözlerine, sığınmak. Ses çıkarmaya tiksinmek. Adınla konuşmak. Karşısına oturup… Yitirilecek emanet bebekleri göğüslemek, Sisyphos edası. Hoş görürsem, bakış açımdan, astigmat var bende.

Sırça köşk, neden son günlerde aklımdasın? Adını sanını bilmem ben sırça köşk. Bilmem. Tersten okuyunca da aynı anlamsızlıktasın. Beni kırıyorsun. Beni kırıyor musun? Abartıyorum sırça, abartıyorum.

– İdeal Olanın Düşmesi, Düşük olanın İdeal Edilmesi

Akça pakça oğlan çocukları pazarlanıyor. Serflik, saygın bir yok oluş sayılıyor artık doğada. Buna evrim diyorlar. Yere atılan sakız kararana kadar doğada kayboluyormuş insan ilmi. İş mi? Kabalistik ağacın meyveleri düşsün, artık sayılır.

Serçe parmağımın yanındaki parmağa (yön belirtmek olmaz beş parmaklılarda) atacağım çarpı nerede? Fena mı çarptı çocuğum? Çarpı olumsuzlama mı bu bereketli topraklarda, yoksa bir hazine işareti mi? Bunu yeni düşürüyorsun aklına, bir taş gibi. Zihin taşı var sende, sancılısın. Yanlış anlaşılmalar çok bebek pudrası. Kahrol beyaz adam. Yankee, sen hala burada mısın!

– Simulation One

Pek asidir burada kitaplar tersten.

Dediklerimden bir halt anlıyorum, tadı berbat…

Dediklerimden…

Külhanbeyi laflar ediyorum.

Derdimi anlatayım diye sayısız külah…

Sanki sizinle daha önce tanışmış gibiyiz…

Düz çizgide kesik hayat.

Dalga dalga hayatı sollama merasimleri…

Dalga…

Ten hafızanda yanıklar, dünya kaç günde yaratıldıysa…

Karambolde donsuz orospular, hastalıklı…

Dediklerimden bir halt anlıyorum, tadı berbat.

– Anlamlı olmak, doğru olmak değildir, sayın yazı.
