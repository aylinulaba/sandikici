---
title: Elohim
date: 2026-02-11T14:39:00.000+03:00
---
Tanrı, çocuklarını sever.

Suya girip de ıslanmamak gibi bir yalnızlık. Ters takılmış bir prezervatif gibi, yanlış kullanılmışlık ve tek atışlık bir hakkın, hiç de hakketmediği halde çöpe gitmekle sonuçlanması. “Zor olan, camı yumrumlamak değil, kolunu camdan çıkartmaktır”, derler ya da diyeceklerdir.

Porno izle ve ağla; bazen gözlerden boşalmak gerekir. Gözlerin var, hatırlıyor musun ya da hatırlıyor muyuz en son neyi gerçekten hatırladığımızı? Geçen gün, geleceğimi hatırladım ve kustum. Kokudan iğrendim, yeniden kustum. Ah, cetvellerimiz ne kadar da adil!

Şu anda, havanın karanlık olduğu bir enlemde ve bir çıkmaz sokakta, bir kadına tecavüz ediyorlar. Biliyorsun, değil mi? Bunu bilmek için Tanrı olmaya gerek yok. Paramparça ettiler giysilerini ve sırayla, sertçe içine girdiler. Hisset çünkü biri hissediyor tam da şimdi. Hala iki kişi kendi sırasını bekliyor.

Bir çocuk dua ediyor yatağında, yorganını başının üstüne çekmiş… Dolaptaki bir canavarın hayalinden değil, annesini döven canavardan korkuyor ve tanrısına sığınıyor.

‘O’, canavarları salandır. Tanrı olmak için müdahale etmeye gerek yok.

Fazla ıslağız. Bugün lütfen bir duş alsın herkes. Aksi takdirde unutuyoruz kurulanmayı.

Mecazlarımız fazla gerçek zira gerçekliğimiz aslında mecazi. Kendi kurduğumuz mecazlarda yaşıyoruz. Metaforların anafor olduğu yerdeyiz. Suyla mı doldurmak isteriz ciğerlerimizi, burnumuzu ve ağzımızı tıkayıp ölmek mi? İşte ‘özgür irade’; durma, boğulma şeklini seç!

Su altında kalmış bir şehirde yaşamak, yalnızca zirvedekiler için ilginçtir. Sandala bile binebilirler… Camdan sandallara ve suyun altındakileri izlerler. İlginç, iğrençtir bazen. Onlar da boğulurlar elbet ama yalnızca kendi kusmuklarında. Yükseldikçe yerden, iradesizleşirsin. Ben hiç gülebilen bir Tanrı görmedim. Ben hiç güldürebilen bir Tanrı görmedim.

Daha tanrıyım şimdi, daha az varım.

Bugün cezalandırın beni. İleride sizi, bugün beni cezalandırmanızdan dolayı cezalandıracağım için. Ödeşelim! Adaleti savunmayın bana, bir körün eline kılıç tutuşturup da. Üstelik terazinin kefelerine bakıp onun kulağına fısıldayanlar kör değil, unuttunuz mu, göremez körler ve gören herkes yalancıdır?

Şu anda, havanın karanlık olduğu bir enlemde ve başka bir sokakta, bir kadın tecavüze uğruyor. Bir başka çocuk, tanrısına dua ediyor.

Tanrı çocuklarını sever, göstermeye utanıyor!
