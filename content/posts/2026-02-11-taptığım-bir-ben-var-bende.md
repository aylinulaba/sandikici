---
title: Taptığım Bir Ben Var Bende
date: 2026-02-11T13:56:00.000+03:00
---
Taptığım bir karanlık var sende içimi ürperten,
Her yalnız gecemin sonrasında zihnimde derin bir yer edinen
Ve her sabah uyanış gibi sessizce rüyalardan yok olan..
Taptığım bir tutku var sende içimi ısıtan,
Soğuk öfkemi bırakamadığım dalgalar kadar sıcak,
Hissiz bu ruhumun buzullarında erimeyi bekleyen yıllarca.

Taptığım bir acı var sende içimi sancılayan,
Yüreğine her bir bakışımda beni mahveden..
Taptığım bir gözyaşı var sende içimden kum gibi süzülen,
Canını her yaktığımda ruhumda serin fırtınalar kopartan..

Taptığım bir ben var sende sancılı uçurumlardan atlayan ve başa saran.
Taptığım bir ben var sende sessizliklerin ardında huzur bulan..
Ve her haykırışında anlamsız ifadelere bakarak duvarlarını üzerime yıkan..
Taptığım bir ben var bende içimi ürperten…
