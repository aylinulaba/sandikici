---
title: "Sürüm 1.0: Evrensel Kullanım Kılavuzu"
date: 2026-02-11T14:09:00.000+03:00
---
1. Sakın ölmeyin, yoksa donarsınız.
2. Her tükettiğiniz 16 ton portakalda, 1 bebek ölüyor. Etmeyin.
3. Işık yılı, bir uzaklık ölçüsüdür, zaman değil.
4. Gizlemeye çalıştığınız her şey vardır.
5. Işınlanma makineleri insanları öldürür.
6. Doğrusal olmayan denklemler devrinde, uzay bile uzaydan bağımsız değildir.
7. Gerçeklerin üstünü örtmekle, gerçeküstücülük farklı şeylerdir.
8. Hipokrat, bağnaz herifin tekidir.
9. Bir narsist, iltifat etmek istediğinde, sizi kendisine benzetir.
10. İnsan ilk geçişinde her sokaktan korkar.
11. Katilinizi affederseniz, sizi yeniden öldürür.
12. İçinizin sıkılması, içinizin tembelliğinden.
13. Bir pedofil bile, kurbanlarına duygusal olarak bağlıdır.
14. Bizler, Superman giysilerimizi hep şık takımların içinde tutarız.
15. Kendini bilen, kendine tahammül edemez.
16. İnsan, kendi davranışlarından sorumlu tutulamaz.
17. Işık hızını geçmek isteyen fanilere tavsiyeler: (1) Geçemezsiniz.
18. Korkunun kötü bir şey olduğunu sananlar, çocuklar ve onları güden anneleridir.
19. Bizler, etten mamul ruhlarız.
20. Tanrı sadist değil, sadece tanrıcıdır.
21. Ölüme olan açlık, asla tatmin olmaz.
22. İnsan ruhu, karbon temellidir.
23. Dünyanın tek masum peygamberi İsa idi, o da hiç varolmadı.
24. Dağların arkasından Nihilizm’in bir parçasını gören aptalların en büyük suçu, dağlara olan imanlarıdır.
25. Hayatlarınızı başkalarına adarsanız, kendinize adayacak hiçbir şeyiniz kalmaz.
26. “Hayvanlardan farkımız olsun” diyen insan, “yemek takımlarımdan farkımız olsun” diyen kaşık gibidir.
27. İnsan opaktır. Gittiği yere karanlık götürür.
28. İnsanlık yok olduğunda, anlamsızlık derin bir oh çekecek.
29. Cansızdan canlı türemez argümanı evrime değil, canlılık argümanına karşıdır.
30. Kaosta amaç, vardığın noktadır.
31. Geniş düşünenler daima dar kafalardaki izdüşümlerine göre yargılanırlar.
32. Hayat, anlamsız ve anlamsız arasındaki müthiş diyalektiktir.
33. Seçim de bir domino taşıdır.
34. Sevişmek, savaşmanın alternatifi değildir.
35. Barış, barışçıl değildir.
