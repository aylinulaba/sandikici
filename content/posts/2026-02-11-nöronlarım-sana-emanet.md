---
title: Nöronlarım Sana Emanet
date: 2026-02-11T14:12:00.000+03:00
---
Televizyonda Türk Sanat Müziği icra eden

Müzisyenler canlı yayında birden delirse,

Aletlerle birbirlerine girişmeye başlasalar,

Hayvanların erojen bölgelerini sergileyen bir manyağın sergisinde,

İki entel fanus içindeki klitoris hakkında derin düşüncelere dalarken,

Dört kişi binayı sarıp sergi sarayı için poker oynasa,

Döperle açılsa iki kadın,

Mimiklerinden kupa serisi akan adamlar

Kirli sakallarıyla votkalarını yudumlarken

Aniden biri rest çekse,

Ortalık gerilse,

Dilinin üstünde striptiz yapan bir melek

Zeminden şikayetçi olsa…

Son günahını çıkarıp sandalyenin üstüne koyan peder

Topladığı günahlarla kendine bir kadın yapsa,

Baş parmağını kırıp

Tanrıyla iddiaya tutuşsa,

Çarmıha gerilse,

Tanrı onu on ikiden vursa,

O an gece yarısı olsa,

On ikiden vurulunca peder,

Fareler ve bal kabakları hiç değişmese,

Hiçbir masal zaferle bitirilmese…

X ve y sorunu çözülse,

Kimin kimden büyük olduğu artık karara bağlansa,

Kaybeden uzaya fırlatılsa,

Kazanana bebek gibi baksak,

Tapsak, Abartsak, saçmalasak…

Sihirbazlar yönetimi ele geçirse,

Biraz da onlara kansak,

Ülkeler kendilerini deniz kenarlarına vursa,

İskandinavlar’la rulet oynasak,

Kırmızı yedi gelse,

Törenlerle karşılasak, konfetiler takılsa,

Kempiski’de ağırlasak yediyi,

Yediği onun olsa,

Bize bilmediğimiz bir şeyler anlatsa,

Mal mal onu dinlesek,

Güleni dövsek…

Sen çomağı hazırlasan,

Ben gelsem,

Akan kanlarımızdan başkent yapsak,

Sen birkaç heykel getirtsen Rusya’dan,

Resmiyet kazansak,

Sevişsek, sevişsek,

Sevişsek,

Sevişsek…

Evet evet, yatakta faşist olmak gerek…
